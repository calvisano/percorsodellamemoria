---
layout: post
title:  "Giampietro Conti"
nascita: "01/11/1924 Calvisano"
morte: "22/06/1945 Einbeck"
date:   2017-10-26 23:45:13 -0400
background: '/img/ciclabile.jpeg'
---
<audio controls autoplay>
<source src="../audio/GiampietroConti.mp3" type="audio/mpeg">
  Your browser does not support the audio element.
</audio>
<br>
<h2>Biografia</h2>
<p>Giampietro nasce l'1 novembre 1924 a Calvisano, figlio di Luigi e di Maria Zanardelli. Consegue la
licenza elementare e lavora come tipografo nella famiglia pavoniana.<br />
Persona dignitosa e amorevole verso tutti, è impegnato con fervore e costante professione della
fede cristiana tra i ragazzi dell’oratorio ed i giovani dell’azione cattolica. È celibe.<br />
Viene arruolato come soldato nel 4° Reggimento Genio, dislocato a Bolzano. Dopo l'8 Settembre
1943 viene catturato dai tedeschi e internato nei lager di Delizzen e Hannover. 
Il 16 giugno 1945 è trasferito nell’ospedale di Einbeck, perché ammalato di TBC. Pochi giorni dopo,
il 22 giugno 1945, muore a causa della sottoalimentazione e della situazione disastrosa sanitaria in
cui versavano gli I.M.I.<br />
Il funerale viene celebrato il 26 giugno 1945. Accompagnato da 200 soldati Italiani e parecchi
stranieri, Giampietro attraversa la città con la bandiera italiana in testa e seguito da 5 ghirlande e
altri mazzi di fiori che i soldati hanno improvvisato. Un tedesco, in rappresentanza del sindaco
della città, esprime il suo rincrescimento, soprattutto perché Giannino (così viene chiamato) era
alla vigilia del suo ritorno a casa e assicura che la sua tomba sarà sempre curata, perché posta al
fianco di quella di suo figlio ed ogni visita sarà rivolta ad entrambi i soldati.<br />
I suoi compagni commilitoni fanno una colletta assai generosa e provvedono all’acquisto di una
bella lapide per ricordare che lì riposa il cattolico italiano Conti Giannino, Artigliere Alpino di
Calvisano, BS.<br />
In prima sepoltura viene deposto nel cimitero civile del campo di Einbeck.
Attualmente è sepolto ad Amburgo, presso il cimitero militare italiano d'onore, posizione tombale:
Riquadro 2, Fila M, tomba 24.
</p>
<img class="img-fluid" src="../img/internati/conti.jpg">
